# Nettkurs: Programmering med Python 2 (Avansert Kurs)

Velkommen til nettkurs *Programmering med Python 2 (Avansert Kurs)*, arrangert av [Folkeuniversitetet](https://www.folkeuniversitetet.no/) og [Kodeskolen ved Simula](https://simulakodeskolen.no/).

Lenke til informasjon om kurset ved Folkeuniversitetets nettsider:
* [https://www.folkeuniversitetet.no/Yrkesrettede-utdanninger-og-kurs/Datakurs/Programmering-med-Python-avansert](https://www.folkeuniversitetet.no/Yrkesrettede-utdanninger-og-kurs/Datakurs/Programmering-med-Python-avansert)

## Hva er dette kurset?
Dette emnet bygger på programmering med Python for nybegynnere. Gjennom mye praktisk koding får man innblikk i hvordan enkle prinsipper kan skaleres opp til programmer som løser sammensatte oppgaver.

Modulen utdyper begrepene fra nybegynnerkurset, og legger også til funksjoner, flere datastrukturer, enkel dataanalyse og noen typer filhåndtering.

I løpet av kurset vil vi ha flere oppgaveøkter. Her vil du ha muligheten til å lage dine egne dataprogram for å løse små oppgaver og du kan få hjelp av en av våre flinke undervisere om du står fast.

## Hva er denne nettsiden?

Denne nettsiden er et eksempel på et *git-repository*, som er en vanlig måte å dele kode og ressurser i programmeringens verden. Mer bestemt er dette en enkel nettside vi har satt opp for å dele informasjon og kursmaterialer for dette nettkurset. Materialer vil legges ut etterhvert som kurset går, og kom derfor gjerne tilbake ved en senere anledning for å finne flere oppgaver og se eksempler vi har dekket i undervisningen.

## Nødvendig programvare

Dette er et nettkurs, som holdes via Zoom. Det er lurt å ha installert Zoom på din datamaskin før kursets start, og testet at lyd og bilde fungerer som det skal. Kurset er også interaktivt, og det er viktig at du har installert Python på egen maskin på forhånd, så du kan prøve deg frem og løse oppgaver underveis. Om du ikke allerede har en Python-installasjon anbefaler vi å laste ned pakken [Anaconda](https://www.anaconda.com/) som gir deg en Python-installasjon, ekstra pakker og en editor du kan bruke til å skrive og kjøre Python-kode (Spyder).

Om du møter på problemer med å installere programvaren på forhånd kan du sende en mail til en av epost-addressene i info-mailen før kursstart, så skal vi prøve å hjelpe deg.

**Om du har mulighet for å følge kurset fra en PC med to skjermer er dette til stor hjelp, så du kan ha zoom på en skjerm og en tekst-editor på den andre, slik at du kan prøve deg frem etterhvert som kurset går.

## Materiale

### Kompendium

Komendiet for kurset finner du [her](kompendium.pdf). Dette kompendiet er egentlig laget for et litt større introduksjonskurs til Python - derfor dekker kompendiet alt fra introduksjonskurset og litt til. Kompendiet er derfor med både som en ressurs du kan slå opp i for repetisjon, men også for å lese mer om noen av temaene vi går gjennom her.

Etterhvert som kurset går vil det dukke opp flere materialer, der vi vil dele oppgaver, bonusoppgaver, løsningsforslag og eksempler som vi live-koder.

## Oppgaver

Programmering, som så mye annet, læres best av å *gjøres*. I løpet av kurset kommer vi til å vise frem mange ulike eksempler ved hjelp av live-koding. Det vil si at vi programmerer, mens dere enten ser på, eller koder med selv. I tillegg har vi laget noen oppgavesett dere kan bryne dere på. Disse vil dere få tid til å løse i løpet av kurset, og for best mulig læringsutbytte bør dere også prøve å finne en time eller to til å se på disse mellom øktene.

Oppgavene og livekode er tilgjengelig her:
* Dag 1: [Oppgaver](dag1/oppgaver_dag1.pdf), [løsningsforslag](dag1/oppgaver_dag1_løsningsforslag.pdf) og [eksempler](dag1/livekode) fra live-kodingen
* Dag 2: [Oppgaver](dag2/oppgaver_dag2.pdf), [løsningsforslag](dag2/oppgaver_dag2_løsningsforslag.pdf) og [eksempler](dag2/livekode) fra live-kodingen

* Flere oppgaver for de ulike temaene finner du [her](oppgaver)
  * Funksjoner og plotting: [Oppgaver](oppgaver/funksjoner_og_plotting.pdf) og [løsningsforslag](oppgaver/funksjoner_og_plotting_løsningsforslag.pdf)

Om du ønsker enda flere oppgaver å bryne deg på kan vi anbefale følgende nettsider:
* https://www.codewars.com/
* https://projecteuler.net/
* https://oppgaver.kidsakoder.no/python/

CodeWars er en nettside der du løser programmeringsoppgaver rett i nettleseren. Siden støtter mange programmeringsspråk, inkludert Python, og prøver å automatisk tilpasse oppgavene ditt ferdighetsnivå. Du må lage en (gratis) bruker for å bruke nettsiden.

Project Euler er en samling matematikk-nøtter som er spesielt laget for å løses effektivt med programmering. Det er en veldig fin nettside om du er glad i matematikk og vil lære mer programmering. Du kan lese oppgavene uten bruker, men du må lage en (gratis) bruker for å sjekke fasiten og holde styr på hvilke oppgaver du har løst.

Lær Kidsa Koding (kidsakoder.no) er en norsk nettside som er laget og drevet av frivillige. Oppgavene er utviklet på norsk og delt inn på ulike vansklighetsgrader. Passer perfekt for de som vil lære seg mer Python, eller bare leke seg med programmering. Du kan lese oppgavene uten å lage noen bruker.


## Ekstra Ressurser:

Om du ønsker å lære mer Python finnes det heldigvis mange gode læringsressurser tilgjengelig på nett, helt gratis. Vi har derfor laget en [ressursguide](ressursguide.md) som du kan se på for å finne gode læringsressurser sortert etter tema. Ressursguiden kan gi deg et startpunkt for å lære alt fra dataanalyse til webutvikling! Ressursguiden finner du [her](ressursguide.md). I tillegg vil vi trekke frem disse fire bøkene, de er alle gratis i digital utgave.

[Automate the boring stuff with Python](https://automatetheboringstuff.com)
En gratis e-bok som du kan bruke for å lære grunnleggende Python programmering og automatisere deler av hverdagen din. Boken er utrolig populær og fortusetter ingen programmeringsferdigheter på forhånd.

[Introduction to Scientific Programming with Python](https://link.springer.com/book/10.1007/978-3-030-50356-7)
En gratis bok om vitenskapelig programmering i Python. Boken er pensum i faget "IN1900 – Introduksjon i programmering for naturvitenskapelige anvendelser", som er et introduksjonsemne i Python programmering ved UiO. Boken antar ingen forkunnskaper i Python, og gir en sammenfattet introduksjon til Python, med spesielt fokus på beregninger og analyse. Dette er en god bok om du er interessert i programmering for beregninger, statistikk, analyse, osv - men kan være en fin ressurs for alle som vil lære seg Python.

[Whirlwind tour of Python](https://jakevdp.github.io/WhirlwindTourOfPython/)
En gratis e-bok for deg som allerede kan programmere i et annet språk, men vil lære deg Python.

[Python data science handbook](https://jakevdp.github.io/PythonDataScienceHandbook/)
En gratis e-bok for deg som kan grunnleggende Python, og vil lære hvordan du kan bruke Python for dataanalyse og maskinlæring.

I tillegg til disse læringsressursene er det nyttig å kjenne til den offesielle dokumentasjonen for programmeringsspråket Python. Benytt også søkemotorer for å finne mer dokumentasjon og informasjon om konsepter. Å benytte seg av dette er helt vanlig i en utviklers hverdag.

Offisiel Python dokumentasjon:
* Nettsiden for all Python dokumentasjon finner du [her](https://docs.python.org/3/library/index.html)
* [Her](https://docs.python.org/3/py-modindex.html) er en liste over alle innebygde Python pakker (slik som f.eks. `random`) du kan importere fra
* [Her](https://docs.python.org/3/library/functions.html) er en liste over alle innebygde funksjoner du kan bruke uten å importere (slik som f.eks. `print`)
